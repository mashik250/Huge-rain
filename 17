যার সাহিত্য মানুষকে রবীন্দ্র বলয় থেকে বের করে দিয়েছিল এক নতুন সুরের সন্ধান। সেই সুরের ঝংকারে মানুষের মনকে প্লাবিত করতে গিয়ে যাকে কারাবরণ করতে হয়েছিল বহুবার। আজ সেই মহান বিদ্রোহী কবির জন্মদিন। 

একজন কাজী নজরুল ইসলামের আগমনের পূর্বে বাংলা সাহিত্যের মুসলিম লেখকেরা ছিল কোণঠাসা, দূর্বল। নজরুলের আবির্ভাবেই তাদেরকে করে তুলল আত্মবিশ্বাসী, অভিজাত। বাংলা সাহিত্যের আকাশে ধূমকেতুর মতোই আগমণ ঘটে নজরুল ইসলামের। শুধু সাহিত্যাঙ্গনের মানুষের জন্য নয় কাজী নজরুল অন্যায় ও জুলমের বিরুদ্ধে কলম ধরে সাধারণ মানুষের মনে জন্ম দিয়েছেন এক সংগ্রামী চেতনার।  উদ্দীপনী জাগরণি কবিতামালায় জাতির শিরায় দান করেছিলেন সঞ্জীবনী শক্তি।  বাংলা সাহিত্য অঙ্গনে তিনি হয়ে ওঠেছিলেন এক বিস্ময়কর নাম। 

ব্যক্তিগত জীবনে দুখুমিয়া নামে পরিচিত এই মানুষটি নিজের নামের সাথে জড়িয়ে থাকা সকল দুঃখ দুর্দশার তাড়নাকে ত্যাগ করে সাহিত্য, কবিতায় ছড়িয়ে দিয়েছেন দুঃখকে জয় করে, সত্য ও সুন্দরকে জয় করে নেওয়ার বানী। যার কবিতাগুলো ছিল চির যৌবনের জয়ধ্বনি, স্বকীয় বৈশিষ্টে যিনি ছিলেন সমুজ্জল সেই কবির প্রতি সশ্রদ্ধ সালাম।
